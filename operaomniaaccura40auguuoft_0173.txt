EPISTOLA cxcviii. ι 63

pignus accepimus, quo illam visiOnem desiderare nove-
rimus.

XIII. Nam de membris Dei, quae assidue Scriptura
commemorat, ne quisquam secundum carnis hujus for-
mam et figuram nos esse crederet similes Deo, propterea
eadem Scriptura et alas habere Deum dixit, quas nos
utique non habemus. Sicut ergo alas eum audimus, pro-
tectionem intelligimus1 τ si et cum audimus manus, ope-
rationem intelligssre debemus3 etcum audimus pedes2
praesentationem3 etcum audimus oculos, visionem qua
cognoscit; etcum audimus faciem, notitiam qua innotes-
cit3 et si quid aliud eadem Scriptura tale commemorat,
puto spiritaliter intelligendum. Neque hoc ergo tantum,
aut ego prior, sed omnes qui qualicumque spiritali intel-
ligentia resistunt eis, qui ob hoc Anthropomorphitae no-
minantur. Ex quorum litteris ne multa commemorando
majores moras faciam, hoc unum sancti Hieronymi in—
terpono, ut noverit iste frater, non se de hac re mecum
magis quam curn prioribus agere debere, si quid eum
contra permovet.

xlv. Cum ergo ille vir in Scripturis doctissimus Psal«
mum exponeret, ubi dictum est ε α Intelligite ergo qui
»insipientes estis in populo, et stulti aliquando sapite ;
» Qui plantavit aurem, non audiet? aut qui firmamentum,
›> non considerat ² ,3 »Inter caetera, [Iste locus, inquit ‚
adversus eos maxime facit, qui Anthropomorphitae sunt,
qui dicunt Deum habere membra, quae etiam nos habe-
mus ε verbi causa, dicitur Deus habere oculos: quia oculi
Domini respiciunt onmia, manus Domini facit omnia.
« Et audivit, inquit, Adam sonum pedum Domini deam-
» bulantis in paradisoss: n haec simpliciter audiunt, et
humanas imbecillitates ad Dei magnificentiam referunt.

1Psat. xvi, 8. —·— 2 Hieronymus in Psal. xcur, 9. -3 Gen. ιιι, 8.
1 l.

