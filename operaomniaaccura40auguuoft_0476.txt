464 s Ateusth emscori

XXIX. Jamvero cum ipsae leges venissent in Africam,
praecipue illi qui quaerebant occasionem, aut saevitiam
furentium metuebant, aut suos verecundabantur offen-
dere, ad Ecclesiam continuo transierunt. Multi etiam
qui sola illic a parentibus tradita consuetudine teneban-
tur, qualem vero causam ipsa haeresis haberet, nunquam
antea cogitaverant, nunquam quaerere et considerare
voluerant3 mox uhi coeperunt advertere, et nihil in ea
dignum invenire, propter quod tanta damna paterentur,
sine ulla difficultate catholici facti sunt. Docuit enim eos
sollicitudo, quos negligentes securitas fecerat. Istorum
ante omnium praecedentium auctoritatem et persuasio-
nem secuti sunt multi, qui minus idonei erant per seipsos
intelligere, quid distaret inter Donatistarum errorem, et
catholicam veritatem.

XXX. Ita cum magna agmina populorum vera mater
in sinum gaudens reciperet, remanserunt turhae durae, et
in illa peste infelici animositate sistentes. Ex his quoque
plurimi simulando communicaverunt, alii paucitate la-
tuerunt. Sed illi qui simulabant paulatim assuescendo, et
praedicationem veritatis audiendo, maxime post collatio-
nem et disputationem, quae inter nos et episcopos eorum
apud Carthaginem fuit, ex magua parte correcti sunt. In
quibusdam vero locis, uhi pertinacior et impacatior prae-
valuit multitudo, cui resistere non poterant pauciores
quorum erat melior de communione sententia, aut turbae
auctoritati paucorum potentiorum subditae in malam
partem obtemperarunt , aliquanto diutius laboratum est.
Ex his suntin quibus adhuc laboratur, in quo labore
multa catholici et maxime episcopi et clerici horrenda
et dura perpessi sunt, qua} commemorare longum est;
quando quorumdam etoculi extincti sunt, et cujusdam
episcopi manus et lingua praecisa est ι nonnulli etiam

