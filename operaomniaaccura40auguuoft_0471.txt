EPISTOLA cmxxv, 459

ut redirent, si perditi filii coegerunt alios ut perirent.
Quamvisetiam illos, quos non coegerunt, sed tantummodo
seduxerunt, si per terribiles , sed salubres leges , in ejus
gremium revocentur, blandius pia mater amplectitur ,
et de illis multo amplius , quam de his quos nunquam
perdiderat, gratulatur. An non pertinet ad diligentiam
pastoralem ‚ etiam illas oves ‚ quae non violenter ereptae,
sed blande leniterque seductae, a grege aberraverint,
et ab alienis coeperint possideri, inventas ad ovile domi-
nicum , si resistere voluerint, flagellorum terroribus, vel
etiam doloribus revocare : praesertim quoniam si apud
fugitivos servos et praedones foecunditate multiplicentur ‚
plus habet juris quod in eis dominicus character agnos-
citur3 quiin eis quos suscipimus ‚ nec tamen rebaptiza-
mus, minime violatur? Sic enim error corrigendus est
ovis , ut non in ea corrumpatur signaculum Redempto-
ris. Neque enim si quisquam regio caractere a signato
desertore signetur, et accipiant indulgentiam, atque ille
redeat ad militiam, ille autem esse in militia, in qua
nondum erat, incipiat , in aliquo eorum character ille
rescinditur, ac non potius iu ambobus agnoscitur, et
honore debito , quoniam regius est, approbatur. Quia
ergo non possunt malum esse ostendere quo coguntur,
nec ad bonum se cogi oportere contendunt. Sed a Christo
coactum ostendimus Paulum: imitatur itaque Ecclesia
in istis cogendis Dominum suum, quae prius ut neminem
cogeret expectavit, ut de fide regum atque gentium prae-
dicatio prophetica compleretur.

XXIV. Etiam hinc enim non absurde intelligitur illa
apostolica sententia, ubi Paulus beatus dicit, « Parati
» ulcisci omnem inobedientiam cum completa fuerit prior
>2 obedientia vestra1. » [nde et ipse Dominus ad magnam

¹ 2 Cor. x, 6.

