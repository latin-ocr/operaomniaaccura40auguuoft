528 S. AUGUSTINI EPISCOPI

huj us essemus. Ideo nobis opus fuit nasci et renasci : illi
autem propter nos tantummodo nasci. Nos enim a pec-
cato ad J'ustitiam renascendo transimus : ille autem a
nullo peccato ad justitiam transitum fecit; sed in eo
quod baptizatus est, nostrae regenerationis Sacramen-
tum ‚ sua humilitate altius commendavit : veterem tamen
hominem nostrum passione ‚ novum autem resurrectione
significans.

XXXI. Inobedientia namque concupiscentiae , quae
habitat in carne mortali ‚ qua fit ut eadem etiam membra
praeter voluntatis moveantur arbitrium ‚ ad eum modum
redigiturjustitia conjugali, ut licite copulatis parentibus
generentur, quibus sit necessarium regenerari. Non ta-
men per hujusmodi convenientiam maris et foeminae ve·-
nire voluit carnem suam Christus ‚ sed de virgine nihil
tale in ejus conceptu concupiscente, similitudinem carnis
peccati sumpsit ille pro nobis, qua caro peccati munda-
retur in nobis. α Sicut enim per unius delictum, ait
» Apostolus , in omnes homines ad condemnationem z ita
» per uniusjustificationem in omnes homines ad justifi-
» cationem vitae1. >2 Nemo enim nascitur nisi operante
concupiscentia carnali, quae tracta est ex primo homine,
qui est Adam: et nemo renascitur, nisi operante gratia
spiritali, quae data est per secundum hominem ‚ qui est
Christus. Quapropter si ad illum nascendo pertinemus ‚
agl hunc renascendo, nec renasci quisquam potest ante-
quam natus sit3 profecto ille singulariter natus est, cui
renasci non opus fuit ; quia non ex peccato ‚ in quo nun-
quam fuit, transitum fecit, neque in iniquitate concep-
tus est, aut eum in delictis mater ejus in utero aluit:
quia Spiritus sanctus supervenit in eam, et virtus Altis-
simi obumbravit eam; unde quod natum est ex ea sanc-

Ι Rom. v, 18.

