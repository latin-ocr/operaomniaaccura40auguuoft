EPIS't’oLA (ιη. ιι ι
manet bonus. Quicnim injuste se ordinatinpeccatis,juste
ordinatur in poenis.

V. Volens itaque Deus ostendere etiam terrenam tem-
poralemque felicitatem suum donum esse, nec aliunde
nisi ab ipso sperari oportere ‚ prioribus saeculi tempori-
bus dispensandum judicavit Testamentum Vetus ‚ quod
pertineret ad hominem veterem ‚ a quo ista vita necesse
est incipiat. Sed illae felicitates patrum , Dei beneficio
concessae praedicantur, quantivis ad istam vitam transito-
riam pertinentes. llla quippe terrena munera in manifesto
promittebantur et tribuebantur: in occulto autem illis
omnibus rebus Novum Testamentum figurate praenuntia-
batur, et capiebatur intelligentia paucorum, quos eadem
gratia prophetico munere dignos fecerat. Dispensabant
ergo illi sancti pro congruentia temporis Testamentum
Vetus, pertinebant vero ad Testamentum Novum. Nam
et quando temporalem felicitatem agebant, aeternam ve-
ram et praeferendam intelligebant, et istam ministrabant
in mysterio, ut illam consequerentur in praemio. Et si
quando patiebantur adversa, ad hoc patiebantur, ut
evidentissimo divino adjutorio liberati, glorificarent Deum
omnium bonorum largitorem, non solum sempiternorum,
quae pie sperabant, verumetiam temporalium, quae pro-
phetice gubernabant.

Vl. (jum autem venit plenitudo temporis, ut gratia
quae occultabatur in Veteri TestamentQjam revelaretur in
Novo, misit Deus Filium suum, factum ex muliere¹‚ quo .
nominc proprietate hebraica} linguae omnis foemina nun-
cupatur, sive viro intacta , sive jam mixta. Quem autem
Filium miserit, fierique ex muliere voluerit, quantus ille
Deus sit, qui lianc humilitatem pro salute fidelium susci-
pere dignatus fuerit, ut agnoscas, nunc attende Evan-

¹ Galat. iv, 4.

