zmsrom. ctxvn. 345

Hieronyme, quaerens de anima humana, si nascentibus
singulis novae singulis singulae nunc usque fiunt, ubi pec-
cati vinculum contrahant, quod per Sacramentum gratiae
Christi etiam in infantibus recenter natis solvendum esse
non dubitamus ‚ cum in non parvum volumen procede-
ret, nolui ulla alia onerare quaestione τ sed quod urget
acrius multo minus est negligendum. Proinde quaeso , et
per Deum obsecro ut exponas mihi, quod multis existimo
profuturum, aut si jam vel abs te, vel ab alio aliquo ex-
positum habes, dirigas nobis, quomodo accipiendum sit
quod in Epistola Jacobi apostoli scriptum est3 «Qui-
» cumque enim totam Legem servaverit, offendat autem
)) in uno, factus est omnium reus 1. » Quae res talis ac tanta
est, ut quod hinc tibi non jam olim scripsi, multum me
poeniteat.

II. De agenda namque praesenti vita, quomodo ad vi-
tam perveniamus aeternam, non de praeterita perscru-
tanda, quam penitus demersitoblivio‚ sicut est illud quod
de anima quaerendum putavi, haec vertitur quaestio.
Eleganter autem dictum esse narratur, quod huic rei satis
apte convenit. Cum quidam ruisset in puteum, ubi aqua
tanta erat, ut eum magis exciperet ne moreretur, quam
suffocaret ne loqueretur3 accessit alius, et eo viso admi-
rans ait, Quomodo huc cecidisti‘.j At ille, Obsecro, in-
quit, cogita quomodo hinc me liberes, non quomodo huc
ceciderim, quaeras, Ita quoniam fatemur, fide catholica
tenemus, de reatu peccati, tanquam de puteo etiam par-
vuli infantis animam Christi gratia liberandam3 satis est
ei, quod modum quomodo salva fiat, novimus, etiamsi
nunquam quomodo inmalum illud devenerit, noverimus,
Sed ideo putavi esse quaerendum, ne forte ex illis opinio-
nibus incarnationis animae aliquam teneamus incautius,

Ι Jacob, n. 10.

