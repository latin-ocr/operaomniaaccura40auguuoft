ΕΡῙεΤοιΑ cmx 287

edere, et multorum fratrum expectationem non jam longa
disputatione suspendere.

llI. Narrabo autem unum aliquid breviter unde cogi-
tes : Frater noster Gennadius , notissimus fere omnibus ,
nobisque charissimus medicus, qui nunc apud Cartha-
ginem degit, et Romae suae artis exercitatione praepol-
luit, ut hominem religiosum nosti , atque erga pauperum
curam impigra misericordia facillimoque animo benig-
nissimum, dubitabat tamen aliquando, ut modo nobis
retulit, cum adhuc esset adolescens ‚ et in his eleemo-
synis ferventissimus, utrum esset ulla vita post mortem.
Hujus igitur mentem et opera misericordiae quoniam
Deus nullo modo desereret, apparuit illi in somnis cons-
picuus juvenis et dignus intendi, eique dixit: Sequere
me. Quem dum sequeretur, venit ad quamdam civita-
tem , ubi audire coepit a dextera parte sonos suavissimae
cantilenae ultra solitam notamque suavitatem. Tunc ille
intento quidnam esset, ait ‚ hymnos esse Beatorum atque
Sanctorum. Sinistra autem parte quid se vidisse retulit,
non satis memini. Evigilavit, et somnium sugit, tantum—
que de illo , quantum de somnio cogitavit.

IV. Alia vero nocte , ecce idem ipse juvenis eidem rur.-
sus apparuit, atque ab illo utrum cognosceretur inter-
rogavit : respondit iste quod eum bene planeque cognos-
ceret. Tunc ille quaesivit, ubi se nosset. Nec memoriae
defuit quid iste identidem responderet, totumque visum
illud hymnosque Sanctorum, ad quos audiendos eos duce
venerat, qua recentissimos recordabatur facilitate nar-
ravit. Hic ille percontatus est, utrumnam id quod nar-
raverat, in somnis vidisset, an vigilans : respondit, in
somnis, At ille ε Rene, inquit, recolis : verum est, in
somnis illa vidisti ; sed etiam nunc in somnis te videre
scias. Haec cum audisset iste , ita esse credidit ‚ atque id

